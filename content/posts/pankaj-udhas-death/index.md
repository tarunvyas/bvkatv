---
title: 'Pankaj Udhas is No More'
date: 2024-02-26
draft:  false   
tranding: true  
readTime: "3 min"
description: "Pankaj - Udhas - is - No - More"
thumbnail: "/posts/pankaj-udhas-death/poster11.jpg"
featureImage: "/posts/pankaj-udhas-death/poster3.jpg"
featureImageAlt: 'Pankaj - Udhas - is - No - More'
featureImageCap: 'Pankaj - Udhas - is - No - More'
shareImage: "/posts/pankaj-udhas-death/poster3.jpg"
author: "Tarun Vyas"
series:
    - Bollywood Updates 
tags:
    - Pankaj Udhas   
    - Biography
    - Death
    - BV ka TV
    - Tarun Vyas
categories:
    - Bollywood Updates
---

#### पंकज उधास नहीं रहे - जानिए उनकी जीवन यात्रा 

26 फरवरी 2024, मुंबई 

'चिट्ठी आई है' जैसे यादगार हिट गाने देने वाले महान गायक पंकज उधास का लंबी बीमारी के बाद 26 फरवरी 2024 को पनक्रियास के कैंसर के कारण निधन हो गया, उनके परिवार ने आज इसकी पुष्टि की. पद्मश्री पंकज उधास लंबे समय से कैंसर से बीमार थे.10 दिन पहले उन्हें मुंबई के ब्रीच कैंडी अस्पताल में भर्ती कराया गया था. 72 साल के उधास ने आज सुबह 11 बजे अंतिम सांस ली. पंकज उधास के निधन की जानकारी उनकी बेटी नायाब उधास ने अपने इंस्टाग्राम अकाउंट पर पोस्ट शेयर करते हुए लिखा, 'बहुत दुख के साथ बताना पड़ रहा है कि 26 फरवरी को लंबी बीमारी के कारण पद्मश्री पंकज उधास का निधन हो गया है.
![पंकज उधास की जीवनी](/posts/pankaj-udhas-death/poster11.jpg)
### घर परिवार  
पंकज उधास का जन्म गुजरात में राजकोट के पास जैतपुर के एक बीयर बनाने वाले परिवार में हुआ था। वे तीन भाइयों में सबसे छोटे हैं। उनके पिता का नाम केशूभाई उधास और मां का नाम जीतूबेन उधास है। उनके सबसे बड़े भाई मनहर उधास ने बॉलीवुड में हिंदी पार्श्व गायक के रूप में कुछ सफलता प्राप्त की थी। उनके दूसरे बड़े भाई निर्मल उधास भी एक प्रसिद्ध गजल गायक हैं और तीनों भाइयों में से सबसे पहले गायिकी का काम उन्होंने ने ही शुरू किया था। उन्होंने सर बीपीटीआई भावनगर से शिक्षा प्राप्त की थी। उसके बाद उनका परिवार मुंबई आ गया और पंकज ने वहां के सेंट जेवियर्स कॉलेज में पढ़ाई की।

### पंकज उधास को एक दर्शक ने दिया था 51 रुपए का इनाम...
पंकज उधास के बड़े भाई मनहर रंगमंच के एक अभिनेता थे, जिसकी वजह से पंकज संगीत के संपर्क में आए। रंगमंच पर उनका पहला प्रदर्शन भारत-चीन युद्ध के दौरान हुआ जिसमें उन्होंने 'ऐ मेरे वतन के लोगों' गाया, जिसके लिए एक दर्शक द्वारा उनको पुरस्कार के रूप में 51 रुपए का इनाम भी दिया गया। चार साल बाद वे राजकोट की शराबी नाट्य अकादमी में भर्ती हो गए और तबला बजाने की बारीकियों को सीखा। उसके बाद, उन्होंने सेंट जेवियर्स कॉलेज से विज्ञान स्नातक डिग्री की पढ़ाई की और एक 'बार' में काम शुरू कर दिया, तथा समय निकालकर गायन का अभ्यास करते रहे।
![पंकज उधास की जीवनी ](/posts/pankaj-udhas-death/poster2.jpg)
### पहली फिल्म ने किया था निराश 
उधास ने पहली बार 1972 की फिल्म 'कामना' में अपनी आवाज दी थी, जो कि एक असफल फिल्म रही थी। इसके बाद, उधास ने गजल गायन में रुचि विकसित की और गजल गायक के रूप में अपना करियर बनाने के लिए उन्होंने उर्दू भी सीखी। सफलता न मिलने के बाद वे कनाडा चले गए और वहां तथा अमेरिका में छोटे-मोटे कार्यक्रमों में गजल गायिकी करके अपना समय बिताने के बाद वे भारत आ गए। उनका पहली गजल एल्बम 'आहट' 1980 में रिलीज हुआ था। यहां से उन्हें सफलता मिलनी शुरू हो गई और तकरीबन 40 एल्बम रिलीज कर चुके हैं।

### नाम फिल्म से मिल था नाम 

"नाम", "साजन" और "मोहरा" सहित हिंदी फिल्मों में पार्श्व गायक के रूप में पहचान बनी थी 
पंकज उधास शानदार गजल गायक भी थे. उन्होंने कई फिल्मों के लिए गजल गाई थी. पंकज उधास गजल की दुनिया के बड़े नामों में से एक थे. उन्होंने बतौर गजल गायक अपने करियर की शुरुआत 1980 में आहट नाम एक गजल एल्बम से की थी. इसके बाद उन्होंने कई एल्बम के लिए गजल गायी, लेकिन पंकज उधास को असली पहचान फिल्म नाम से मिली थी. यह फिल्म 1986 में आई थी. 
![पंकज उधास की जीवनी ](/posts/pankaj-udhas-death/poster3.jpg)
इस फिल्म में पंकज उधास की गजल 'चिट्ठी आई है' ने उन्हें मशहूर कर दिया. आज भी उनकी यह गजल के लाखों दीवाने हैं. उधास को 1986 में आई फिल्म 'नाम' में गायकी से प्रसिद्धि मिली, जिसमें उनका एक गीत 'चिठ्ठी आई है, ये काफी लोकप्रिय हुआ था। उसके बाद से उन्होंने कई फिल्मों के लिए एक पार्श्व गायक के रूप में अपनी आवाज दी है। इसके अतिरिक्त उन्होंने कई एल्बम भी रिकॉर्ड किए हैं और एक कुशल गजल गायक के रूप में पूरी दुनिया में अपनी कला का प्रदर्शन करते हैं। 
2006 में पंकज उधास को पद्मश्री से सम्मानित किया गया। इसके बाद उन्होंने बॉलीवुड की कई फिल्मों के लिए पार्श्व संगीत गाया.
पंकज उधास में आज फिर तुमपे, तुमने रख तो ली तस्वीर हमारी, दिल की बातें हैं, जीये तो जीये कैसे, एक पल एक दिन, तेरी आंखें मेरी मंजिल और मैय्या पुकारे रे जैसे संगीत गाए ते. आखिरी बार पंकज उधास ने साल 2016 में आई फिल्म दिल तो दीवाना है के लिए आवाज दी थी. 

पंकज उधास 'चिट्ठी आई है' और 'जिएं तो जिएं कैसे' जैसे कई मशहूर गीतों और गजलों के लिए जाने जाते हैं. उन्होंने 'नाम','ये दिल्लगी', 'फिर तेरी कहानी याद आई' 'साजन' और 'मोहरा' सहित कई हिंदी फिल्मों में पार्श्व गायक के रूप में भी अपनी पहचान बनाई. और कुछ फिल्मों में ये अभिनय के रूप में अपना ही गीत गाते नजर आए।
बाद में उधास ने सोनी एंटरटेंमेंट टेलीविजन पर 'आदाब अर्ज है' नाम से एक टेलेंट हंट कार्यक्रम की शुरुआत की।
![पंकज उधास की जीवनी ](/posts/pankaj-udhas-death/poster55.jpg)

### पंकज उधास की यादगार पाँच गजलें 

1. उनकी पांच सबसे खूबसूरत गजलों की बात है तो फिल्म नाम की गजल चिट्ठी आई है से ही बात शुरू करते हैं. ये वो गजल है जिसने हर उस दिल के तार छेड़े जो अपने वतन से दूर किसी और मुल्क में दिन गुजार रहे थे. अपनों से दूर रहने का दर्द क्या होता है वो इस गजल से साफ छलकता है.
2. चांदी जैसा रंग है तेरा
अपने महबूब की तारीफ करना हो तो इससे बेहतर और खूबसूरत अल्फाज क्या होंगे. रंग चांदी जैसा और बाल सोने से चमकते हुए. जब इन लफ्जों के साथ तारीफ होंगी तो भला कौन रूठा रहेगा.
3. ए गमे जिंदगी कुछ तो दे मशवरा
एक टूटा हुआ दिल हो तो उसका सहारा मयकदा ही होता है. ऐसे में ये सवाल कितना मौजू सा है कि एक तरफ उसका घर और एक तरफ मयकदा. पंकज उधास अपनी मीठी सी आवाज में जिंदगी से यही गुजारिश कर रहे हैं कि किसे चुने, सही मशवरा तो दे.
4. जिएं तो जिएं कैसे
इस सवाल का जवाब हर वो दिल जानना चाहता है जिसका महबूब उसे धोखा देकर गया है. क्यों कि दिल ऐसा बेमुरव्वत है जो किसी और का हो तो अपना नहीं रहता. और जब तन्हा होता है तो बार बार एक ही बात कहता है कि लगता नहीं दिल कहीं. बिन आपके...
5. और आहिस्ता कीजिए बातें
जब दो दिल मिले और गुफ्तगू का सिलसिला छिड़े तो बातें आहिस्ता करना जरूरी है. क्यों जरूरी है ये जानना है तो आपको पंकज उधास की आवाज से सजी गजल और आहिस्ता कीजिए बातें. जरूर सुननी चाहिए.
![पंकज उधास अपने दोस्त अनूप जलोटा के साथ  ](/posts/pankaj-udhas-death/poster6.jpg)
पंकज उधास और अनूप जालोटा की दोस्ती बहुत पुरानी थी, दोनों अक्सर मिलते और संगीत पर चर्चा किया करते थे 
![नरेंद्र मोदी जी और पंकज उधास](/posts/pankaj-udhas-death/poster4.jpg)
### प्रधानमंत्री नरेंद्र मोदी ने ट्वीट किया 
प्रधानमंत्री नरेंद्र मोदी ने पंकज उधास के निधन पर शोक व्यक्त किया है. उन्होंने सोशल मीडिया पर लिखा, "हम पंकज उधास जी के निधन पर शोक व्यक्त करते हैं, जिनकी गायकी कई तरह की भावनाओं को व्यक्त करती थी और जिनकी ग़ज़लें सीधे आत्मा को छूती थीं. वो भारतीय संगीत के एक प्रकाश स्तंभ थे, जिनकी धुनें पीढ़ियों से चली आ रही थीं. मुझे पिछले कुछ वर्षों में उनके साथ हुई अपनी विभिन्न बातचीतें याद हैं. उनके जाने से संगीत जगत में एक खालीपन आ गया है, जिसे कभी नहीं भरा जा सकेगा. उनके परिवार और प्रशंसकों के प्रति संवेदनाएं. शांति."

https://twitter.com/narendramodi/status/1762088168742866960?ref_src=twsrc%5Etfw%7Ctwcamp%5Etweetembed%7Ctwterm%5E1762088168742866960%7Ctwgr%5Eacd75ae5b15bc4641485a9e21cca21a231651485%7Ctwcon%5Es1_&ref_url=https%3A%2F%2Fndtv.in%2Findia%2Ffamous-ghazal-singer-pankaj-udhas-passes-away-5130359

### अमित शाह ने श्रद्धांजलि दी 
https://twitter.com/AmitShah/status/1762087474430402973?ref_src=twsrc%5Etfw%7Ctwcamp%5Etweetembed%7Ctwterm%5E1762087474430402973%7Ctwgr%5Eacd75ae5b15bc4641485a9e21cca21a231651485%7Ctwcon%5Es1_&ref_url=https%3A%2F%2Fndtv.in%2Findia%2Ffamous-ghazal-singer-pankaj-udhas-passes-away-5130359


![सोनू निगम और पंकज उधास](/posts/pankaj-udhas-death/poster7.jpg)
### सोनू निगम भावुक हुए 
https://www.instagram.com/p/C3z1jOisBEz/?utm_source=ig_web_copy_link&igsh=MzRlODBiNWFlZA==


## External Link
Tarun Vyas Website – https://www.tarunvyas.com

Tarun Vyas on IMDB – https://www.imdb.com/name/nm6071677

Podcast Biography collection - https://www.youtube.com/playlist?list=PLb4JuTBQlBtv_i-ngQnkmsf-wiYfC1q6c

![Actor Tarun Vyas::round](/images/profile.png)

Tags - Bollywood News, Bollywood Updates,Pankaj udhas Biography, Death, lifestory, sonu nigam, Anup Jalota,  BV ka TV Biographies, Bollywood update, tarun vyas,






